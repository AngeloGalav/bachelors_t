Uno tra i principali obiettivi che ha portato alla creazione del progetto descritto in questa tesi 
risiede nella creazione un sistema che supporti 
l'autorizzazione tramite token OAuth 2.0 e che sia compatibile con il metodo di autenticazione basato su certificati proxy VOMS attualmente in uso.  
Quest'ultimo consiste nell'uso di certificati che permettono di eseguire delle operazioni facendo le veci di un'altra entità. 
\\ In questo capitolo si analizzeranno i due metodi diversi di autenticazione e il processo di implementazione della gestione 
dei dati provenienti da essi.

\section{JSON Web Token}
I \textit{JSON Web Token} (JWT) \cite{JWT_rfc} rappresentano uno standard per la definizione di un metodo 
compatto e sicuro per la trasmissione di dati in formato JSON. La sicurezza di questo metodo di scambio delle 
informazioni deriva dal fatto che i token possono essere firmati digitalmente, assicurando così integrità dei dati.  
\\ Nella loro forma più diffusa i JWT sono costituiti, in successione, da tre parti:
\begin{itemize}
    \item L'\textit{header}, che contiene le informazioni riguardo il tipo di token (ovvero JWT) e 
    l'algoritmo usato per la firma dei dati. 
    \item Il \textit{payload}, dove risiedono le informazioni che si vogliono scambiare. Tipicamente, una parte di questo campo è 
    è dedicata a delle dichiarazioni predefinite riguardo il client e la validità del token. 
    \item La \textit{signature}, che si ottiene firmando l'header e il payload con la chiave private del mittente.
\end{itemize}
Queste tre campi sono separati da dei punti, quindi un tipico JWT si presenta nella seguente forma:
\\ \centerline{\texttt{xxxxx.yyyyy.zzzzz}}
\\ L'uso più comune dei JSON Web Tokens consiste nel loro impiego come metodo di autorizzazione.

\subsection{OAuth 2.0 e OpenID Connect}
\textit{OAuth 2.0} \cite{oauth_rfc} è un protocollo per l'autorizzazione nelle applicazioni software. Definisce uno standard per la gestione del controllo degli accessi
in un qualsiasi servizio HTTP, stabilendo il modo in cui un client possa delegare a un servizio la propria identità attraverso l'uso di un token di accesso, in sostituzione all'uso delle proprie credenziali. 
\\ \textit{OpenID Connect} (OIDC) \cite{oidc_doc} è un layer di autenticazione costruito su OAuth 2.0, che permette a un'applicazione di 
verificare l'identità di un utente e di ottenere delle semplici informazioni su di esso tramite un ID Token. Questo protocollo abilita il \textit{Single Sign-On} (SSO) \cite{sso_doc}, 
che consiste nella possibilità di autenticare la propria identità su più servizi non necessariamente correlati senza dover immettere le proprie credenziali di volta in volta. 
\\OIDC sfrutta i JSON Web Token, che sono ottenibili in conformità con i metodi specificati da OAuth 2.0. Per questo motivo, spesso si usa il gergo
"token OAuth 2.0" per fare riferimento ai JWT usati nel contesto di OIDC.  
\\OIDC e OAuth 2.0 di fatto definiscono uno standard per l'accesso basato su token, che rimane un canone per molti servizi su Internet.

\subsection{Generazione dei tokens}
Durante la fase di sviluppo del sistema, i token sono stati generati con il software \textit{OIDC Agent} \cite{oidc_agent}, che fornisce JWT conformi alla specifica di OpenID Connect.
Questo software usa un'interfaccia a linea di comando e crea dei token attraverso una opportuna configurazione che stabilisce l'issuer e alcune caratteristiche del token.
\\ Nel contesto del progetto, i token generati sono associati al WLCG e contengono il claim \texttt{wlcg.groups} \cite{wlcg_jwt}, che rappresenta una lista dei gruppi a cui l'utente appartiene. 

\subsection{Integrazione dei JWT}
L'integrazione dei JWT come metodo di autenticazione del sistema di autorizzazione viene decisamente semplificata
dalla scelta di inserire OpenPolicyAgent nel software stack. 
Questo software infatti fornisce delle funzioni built-in per la decodifica e la verifica dei JWT.
\\ Un passaggio chiave per abilitare ufficialmente il controllo degli accessi tramite i dati presenti nei token OAuth
consiste nella modifica del modulo del reverse proxy dedicato allo scambio dei dati con il sistema delle politiche. In particolare, l'alterazione consiste 
nell'aggiunta di un campo contenente il token di autorizzazione nella richiesta dedicata a OpenPolicyAgent.
\begin{lstlisting}[caption={[Regole per la gestione dei token OAuth 2.0]Regole per la gestione dei token OAuth 2.0. Dopo che il token viene decodificato, si estrae il payload e se ne controlla la validità temporale.
    Infine, se i permessi associati al ruolo corrispondono all'operazione che l'utente sta tentando di eseguire, l'accesso è consentito.},captionpos=b,label=opa_jwt]
    # controllo dei permessi dell'utente
    check_permission_jwt {
        data.roles[payload["wlcg.groups"][_]][_]
                == input.operation
    }
    
    # validazione del tempo del token 
    check_time_validity {
        payload.exp <= time.now_ns()
    } else { # caso di token senza scadenza
        payload.iss == payload.exp
        payload.exp == payload.nbf
    }
    
    # formattazione e decodifica del token
    payload := p {
        [_, p, _] := io.jwt.decode(input.token)
    }
\end{lstlisting}
Come mostrato nel Codice \ref{opa_jwt}, \texttt{io.jwt.decode} è uno dei metodi che OPA offre per l'estrazione dei dati da un token.
Grazie al risultato di questa operazione, è possibile verificare se i gruppi associati all'utente possano effettivamente usufruire del servizio al quale si sta tentando di accedere.
\\ Le nuove regole inserite verranno richiamate nella clausola \texttt{allow}, in modo da influenzare la decisione finale riguardo l'autorizzazione. 
\\ OpenPolicyAgent fornisce anche altre funzioni per la gestione dei JWT, che includono la verifica della firma del token, 
permettendo di progettare delle politiche complesse in grado di soddisfare molti casi d'uso. 

\section{Certificati VOMS Proxy}
Nell'ambito del calcolo distribuito, le \textit{organizzazioni virtuali} (VO) rappresentano delle collezioni di gruppi 
di individui che partecipano a un esperimento e sono organizzati in gruppi e sottogruppi. 
\\Il \textit{Virtual Organization Membership Service} (VOMS) \cite{voms_res_1} è un servizio per il controllo degli accessi 
nei servizi distribuiti, che implementa
un database per ogni organizzazione virtuale, all'interno del
quale sono mantenuti i dati relativi a ogni singolo membro. Le funzionalità del servizio VOMS sono utilizzate quotidianamente da 
migliaia di scienziati nel mondo per autorizzare l'accesso alle risorse dei sistemi distribuiti, come a esempio lo storage o la
loro potenza di calcolo. 
\\ In questo contesto, le informazioni e gli attributi di un utente che sono gestite da VOMS vengono inserite in un certificato \textit{VOMS Proxy}.
Pertanto, quando un membro di una VO necessita di eseguire un'operazione che richiede autorizzazione (i.e. la sottomissione di un problema in relazione a un esperimento), 
dovrà includere il certificato nella sua richiesta di accesso. 
\\ I certificati VOMS Proxy, come indicato dal nome stesso, vengono usati per autenticarsi attraverso le informazioni fornite da un'altra entità, in questo caso una VO, ed eseguire le operazioni
per conto di questa. I certificati possiedono lo stesso formato di un certificato X.509, con l'eccezione dell'aggiunta di un campo chiamato \textit{attribute certificate} (AC),
 contenente un altro certificato associato alla VO. 
\\ Altre informazioni provenienti da questi certificati sono:
\begin{itemize}
    \item I \textit{Fully Qualified Attribute Names} (FQAN), ovvero delle stringhe di testo che indicano il ruolo di ogni utente nel gruppo e nei suoi sottogruppi. 
    \item Informazioni riguardo il certificato dell'utente e dell'AC, tra cui nazione e stato di origine, organizzazione e common name.   
\end{itemize}
L'esteso set disponibile di informazioni che è possibile associare a ciascun utente permette di fornire
 una notevole flessibilità e specificità nella progettazione delle regole del controllo degli accessi. 
 \\ Il sistema VOMS e i certificati VOMS Proxy sono impiegati principalmente per la comunicazione attraverso \textit{Grid Security Infrastructure} (GSI), ovvero 
il sistema di autorizzazione utilizzato nei grid computazionali. 

\subsection{Generazione dei certificati VOMS Proxy}
Il processo di generazione di un VOMS Proxy richiede l'applicazione \textit{VOMS Clients} \cite{VOMS_client}, che contatta un'organizzazione virtuale per ricevere un attribute 
certificate, e lo inserisce in una copia della chiave pubblica dell'utente. Tutto ciò avviene attraverso l'uso del comando \texttt{voms-proxy-init}. 
\\Il servizio VOMS fornisce una VO associata al testing dei servizi, chiamata test.vo. I certificati usati durante lo sviluppo 
dell'integrazione a VOMS Proxy presentano un AC associato a questa VO e hanno un tempo di validità di 24 ore.   

\subsection{Integrazione dei VOMS Proxy}
L'integrazione del supporto all'autorizzazione tramite certificati VOMS Proxy comporta la riconfigurazione del reverse proxy.
\\ La sezione di Software Development dell'INFN CNAF ha sviluppato una patch di NGINX \cite{voms_nginx} per introdurre un modulo che estrae automaticamente le informazioni dai VOMS Proxy.
 Il modulo viene invocato ogni volta che il flusso di esecuzione del reverse proxy incontra una variabile di VOMS.
\\ Grazie a questa estensione, lo sviluppo del supporto ai certificati VOMS consiste principalmente nell'inserimento da parte del reverse proxy 
delle informazioni estratte dal certificato in variabili interne a NGINX. 

\begin{lstlisting}[caption={[Assegnazione di variabili in NGINX] Assegnazione di valore alle variabili in NGINX, tramite la keyword \texttt{set}.},captionpos=b,label=nginx_var]
    location /operation/ {
        ...
        set $generic_var $voms_user;
        set $generic_var $voms_vo;
        ...
    }
\end{lstlisting}
In questo modo, il modulo NJS 
dedicato all'invio dei dati al sistema delle politiche accede alle informazioni 
contenute all'interno delle variabili di NGINX, 
e le inserisce nel pacchetto destinato a OpenPolicyAgent. 
\\Un esempio di assegnazione di valori in variabili interne a 
NGINX è visibile nel Codice \ref{nginx_var}.
\\ Per permettere che le informazioni contenute nei VOMS influenzino il processo di decision-making del controllo degli accessi,
 è necessario l'inserimento nelle policy di regole aggiuntive. La loro semantica e sintassi sarà simile a quanto illustrato nel Codice \ref*{opa_policy},
tuttavia si farà riferimento a una VO rispetto a un ruolo o a un gruppo.
\\ \\ Il sistema di autorizzazione così formulato, grazie all'aggiunta del supporto all'autorizzazione tramite token OAuth e certificati VOMS, riesce a ottenere informazioni 
da due tecniche di autenticazione molto diverse e a formulare delle decisioni legate al controllo dell'accesso, senza che queste siano mutualmente esclusive. 

